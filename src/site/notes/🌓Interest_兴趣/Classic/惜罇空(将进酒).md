---
{"dg-publish":true,"dg-note-icon":null,"title":"惜罇空(将进酒)","tags":["Blog"],"permalink":"/🌓Interest_兴趣/Classic/惜罇空(将进酒)/","dgPassFrontmatter":true,"noteIcon":null,"created":"2024-06-09T15:04:37.299+08:00","updated":"2024-09-14T21:50:30.685+08:00"}
---

**君不见，黄河之水天上来，**

**奔流到海不复回。**

**君不见，高堂明镜悲白发，**

**朝如青云暮成雪。**

**人生得意须尽欢，莫使金罇空对月。**

**天生吾徒有俊才，千金散尽还复来。**

**烹羊宰牛且为乐，会须一饮三百杯。**

**岑夫子，丹丘生，**

**与君歌一曲，请君为我倾。**

**钟鼓玉帛岂足贵，但愿长醉不用醒。**

**古来圣贤皆死尽，惟有饮者留其名。**

**陈王昔时宴平乐，斗酒十千恣欢谑。**

**主人何为言少钱，径须沽取对君酌。**

**五花马， 千金裘，**

**呼儿将出换美酒，与尔同销万古愁。**


